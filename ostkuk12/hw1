# 1) På föreläsningen lanserades tanken om världen som social konstruktion. Förklara vad det betyder genom att diskutera begreppet östasiatisk kultur som social konstruktion.

Kollektivt inom ett samhälle tillskriver man egenskaper, som man och kvinna, vissa attribut. Blygsamhet värderas. Att värdera äldre, visa respekt och tilltala med vördnad är så viktigt så att det ofta är invävt i språket.

I många asiatiska länder "ska man" ta hand om sina äldre, räkna in äldre släktingar som en del av familjen osv. Konceptet familj i sig är något påhittat från början. I asien känner man ofta en starkare anknytning till sin familj och ofta vill man göra dem stolta.

# 2) I kapitlet av McDaniel, Samovar och Porter framställs kultur som något både dynamiskt och rätt stabilt. Fundera utifrån dina erfarenheter av det land du själv känner bäst på hur väl det verkar stämma. Vad blir rimligen konsekvenserna av deras resonemang för den som ska lära sig om en ny kultur?

Tycker det stämmer rätt bra. Vissa värderingar tar längre tid att förändra, om de förändras, andra kan gå rätt snabbt. Vi är väldigt blygsamma och konflikträdda. Samtidigt så har vi influerats mycket och amerikaniseras en hel del. Kvinnosynen i Sverige har också ändrats väldigt mycket de senaste 100 åren.

En svensk har också gått ifrån att stereotypiskt vara arbetare, vi har blivit rikare och partier till höger på skalan har blivit mer populära (höger i Sverige är fortfarande väldigt vänster, dock).

# 3) I kapitlet av Hofstede, det kanske mest välkända namnet inom interkulturell kommunikation, presenterades hans "kulturella dimensioner". På hans företags hemsida kan man gå in och jämföra länder med dessa dimensioner. Jämför Sverige med ett valfritt land som du känner väl. Hur väl stämmer jämförelsen med dina egna intryck, kunskaper och erfarenheter? Om det inte stämmer så väl, vad kan det bero på tror du? Sidan där du väljer land att jämföra med Sverige hittar du här: http://geert-hofstede.com/sweden.html

Sverige-USA

Power distance:

Både Sverige och USA står rätt långt ner på skalan. I USA föreställer jag mig dock rätt mycket att det varierar mycket från stat till stat. Det känns mer som att USA är på väg att växa ifrån maktskillnaden, då jag upplever den som mindre vanlig i storstäder.

Individualism:

USA är starkare individualistiskt än Sverige, vi har ett mer kollektivt tänkande gällande bidrag och liknande, vårt tänkande är dock individualistiskt, utöver ett högre skatte- och bidragstänk så är man fri att lägga sin egen väg, så att säga.

Masculinity/Femininity:

Här skiljer sig Sverige och USA markant, som väntat. Maskulina värderingar och "äldre stereotyper" lever kvar i USA. I vissa större städer känns det som att alternativa värderingar och t.ex. metrosexualitet känns som mer ok i New York, säger mina förutfattade meningar.

Uncertainty avoidance:

Ganska låg i båda fallen, det är ok att göra fel, lärare förväntas inte ha alla svar t.ex. Även om det är lite starkare i USA, så är båda relativt otunga.

Long-Term Orientation:

Låga i båda, man försöker lösa nuvarande problem. Det känns som mindre fokus på femårsplaner eller långsiktiga projekt generellt. Lever också rätt mycket för nuet.

# 4) Vilken annan fråga är intressant att ta upp till diskussion kring veckans föreläsning och läsning?

Diskutera konceptet tabu. Vissa saker har vi lättare att acceptera som kulturella skillnader än andra. Grundläggande mänskliga värderingar, är det "ok" att bryta mot dessa och beskriva det som kulturskillnader? Är vissa värderingar mer "rätt" än andra?

Hur bör man hantera kulturella skillnader som man själv anser vara fundamentalt felaktiga. Förslagsvis diskussion rörande tabubelagda värderingar kring människors lika värde, kastsystemet i indien, könsstympning, hedersmord och liknande. Hur bemöter man dessa kulturer?

