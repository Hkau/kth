Diskussionsfrågor till träff 4, Peter Boström

# 1) Bricks text tar upp saker som kan vara problematiska för kinesiska studenter i Australien och
#    flera av de saker som tas upp stämmer väl in med vad ni läst tidigare om kognitiva och
#    beteendemässiga skillnader. Vilka? Finns det skillnader, eller potentiella källor till
#    kommunikationsproblem, som inte verkar stämma så bra ihop med vad vi tidigare läst?

Viktigaste skillnaderna som jag upplever det är att kinesiska studenter förväntas att lära sig
recitera fakta medan västvärlden förväntas förstå. För de så känns nog vårat system mycket
ostrukturerat. De blir mer som uppslagsverk, medan vi härleder i större grad.

Som texten nämner är ett potentiellt kommunikationsproblem att texter som i princip skriver av fakta
som man har lärt sig ser för västvärlden ut som fusk alternativt uppsatser som någon skulle skriva
i mellanstadiet. Eftersom vi värderar röd tråd osv. i text kan en kinesisk student som presterar bra
och förstår materialet väl framstå som antingen korkad eller att han eller hon fuskar. Detta känns
bekant från en presentation av två japanska utbytesstudenter som skulle prata på en temadag där jag
var. Deras presentation kändes rätt mycket som på högstadiet eftersom de mest reciterade fakta som vi
tyckte var rätt ointressant, och presentationen höll ingen röd tråd specifikt, så vi slutade lyssna
rätt fort. Det framgick inte alls att de visste vad de pratade om, utan kändes mer som att de läste
av något faktablad.

# 2) Artikeln av Price et al ifrågasätter giltigheten i att tala om en fundamentalt från väst
#    annorlunda studiestrategi bland studenter från länder med ”konfucianskt arv” (jämför gärna
#    listan med karaktäristiska drag också med de som listas av Kim i den rekommenderade
#    läsningen!). Kan Price et al och Brick ha rätt samtidigt? Artikeln granskar kinesiska strategier
#    men problematiserar inte fynd från ”Väst”; jämför dina egna lärstrategier med de som
#    presenteras i artikeln; hur väl känner du igen dig själv?

Jag tänker mig att slutsatser dragna från det konfucianska arvet är alldeles hårddraget. Även om
slutsatserna till viss del har meriter finns det andra faktorer som spelar in. De är inte någon
homogen massa. Däremot, även om studenter kommer att lära sig annorlunda så kommer hur de beter
sig förmodligen att återspegla hur samhället förväntar sig att de ska lära sig, eller bete sig.
Att många faktapluggar blir inte konstigt om man kontinuerligt testas på 1-X-2-frågor heller. Folk
i väst lär sig också på olika sätt, så det blir felaktigt att säga att "Den Svenska studenten" lär
sig på ett visst sätt. Jag känner igen mig rätt väl i stilen som benämns "self-regulated and meaning-
directed".

# 3) Texterna 3 och 4 tar upp problem kring kikokushijo (帰国子女 ordagrant ’pojkar och flickor
#    som återvänder till (hem)landet’). På vilka sätt verkar problemen höra ihop med den
#    japanska kulturen? Hur tror du att värderingen av kikokushijo kan komma att förändras i
#    framtiden? Och varför?

Japaner har en väldigt stark identitet. När de avviker sticker de ut för mycket, som artikeln säger.
Efter att ha varit utomlands lär de uttrycka sig mycket starkare och friare t.ex. Det är nog konstigt
att ha bra engelskakunskaper i Japan, t.ex. eftersom låneord uttalas konstigt och enligt det inhemska
fonetiska alfabetet. Det ligger även mycket heder osv. i att vara japan på ett visst sätt. Om de inte
längre känner att de passar in har de ingenstans att "kalla hemma".

Jag tror att kikokushijo kommer att bli mycket vanligare eftersom internationaliseringen ökar
överallt. Japanska identiteten kommer förmodligen därför att inte vara lika stark. När det blir
allt vanligare är det ett mindre problem. Däremot kommer förmodligen andra "problem" att uppstå
när det japanska folket blir mer splittrat.

# 4) Vilken annan fråga är intressant att ta upp till diskussion kring veckans föreläsning och
#    läsning?

Varför högskolestudenter kan vara så "lata" som de verkar vara. Våra kurser är ändå svåra, så även
om ingen kräver att man pluggar, så gör många det för att inte falla efter. Varför klarar de sig
bra genom att "slappa"? Slappar de egentligen?

