-- Förberedelser och utförande

Vi började med att ta kontakt med en chef som en i gruppen tidigare hade haft kontakt med angående sommarjobb. Först hade vi ett kort samtal för att se om möjligheten till intervju fanns. Vi skickade sedan ett utförligt mail med vidare information och utkast till intervjufrågor. Tillsammans bestämde vi en tid för intervju på plats på företaget. Därefter satte vi oss i gruppen och diskuterade vad vi ville få ut av intervjun. Främst var vi intresserade av hennes personliga reflexioner och upplevelser kring chefsskap, samt vad det innebär att vara en bra chef. Vi formulerade hur vi skulle ställa våra frågor för att få personliga reflektioner snarare än direkta svar på explicita frågor.

På intervjun presenterade vi oss och berättade om kursen, dess syfte och vår uppgift. Vi kom överrens om att inte använda namn på varken chef eller företag i rapporten. Under intervjun tog alla anteckningar och turades om att ställa frågor. Vi spelade även in under intervjun för att ha möjlighet att lyssna ifall vi missat något. Vi fick alla med oss mycket material från intervjun.


-- Intervjun

Vi har intervjuat en kvinnlig chef på ett it-konsultföretag i Stockholm.

- Hennes bakgrund

I grunden har hon en examen i farkostteknik från KTH. Efter examen började hon arbeta på Ericsson och blev snabbt tillfrågad om att bli projektledare. Inom loppet av fem år drev hon flera stora projekt. Senare när hennes avdelning skulle flyttas till USA valde hon att stanna hemma. Under sin tid på Ericsson hade hon haft kontakt med det it-konsultföretag som hon jobbar på idag. Eftersom de visste att hon tänkte sluta erbjöd de henne anställning. Hon började som konsult men blev sedan kundansvarig. Kundansvarig inom företaget innebär att sälja in projekt hos kunden, driva dem och hålla kundkontakten. 

Från KTH hade hon ingen utbildning i projektledning. Men när hon arbetade som projektledare på Ericsson gick hon samtidigt kurser genom företaget. Ericsson var frikostiga med bra kurser och seminarier inom ledarskap. Hon tyckte det var väldigt bra att arbeta och läsa kurser parallellt. Detta gav henne många verktyg som hon kunde applicera i sitt arbete. Hon lärde sig även genom nätverk av kollegor och medarbetare i liknande roller.

På it-konsultföretaget blev hon för två år sedan chef tillfälligt. Nu vid årsskiftet (2010) började hon permanent som konsultgruppchef för 35 personer.

- Chefsrollen

Hon ser sig själv som struktuerad och socialt ansvarstagande. Hon har alltid irriterat sig på dåliga chefer. Däremot tycker hon samtidigt att det det kan vara svårt att leva upp till den bild som hon har av en bra chef.

BRACHEFYO:
 * kan ta hänsyn till att det händer saker i folks privatliv
 * måste man ha bra bedömningsförmåga
 * begåvning att uttrycka sig
 * vara närvarande i tanken, inte tänka flera steg framåt
 * diplomatisk klokskap, situationsanpassande
 * gilla att arbeta med människor
 * våga vara personlig och ge av sig själv
 * engagerad
 * ta sig tid att lyssna, ha förmånga att stötta (SVÅRT)
 * ENERGI + IDÉER = SANT

Som chef rekryterar hon alla konsulter till sin grupp. Att anställa rätt personligheter är viktigt, då det är viktigt att hålla en bra stämning inom gruppen. Det är också viktigt att rekrytera personer med varierade kunskaper som kompletterar varandra.

- Företagskultur och struktur

Företaget styrs internt av värderingar. De har fasta löner för att inte vara internt tävlingsinriktade. Fokus ska ligga på uppgiften och samarbete istället för personlig vinning. Det är viktigt att kommunicera direkt person till person. Det är viktigt att alla bemöter varandra med ömsesidig respekt, oavsett position. Det finns inte så många vertikala positioner inom företaget. <FIXA>

Vi tolkar det som att företagets struktur är platt och har stort fokus på individen. Det här passar in i modellen "Human Relations School" som berättar om hur fokus ligger på att nyttja individens förmåga. Detta till skillnad från "The Classical School of Management" som fokuserar på att varje moment av arbetet går att göra på ett optimalt sätt oavsett vilken individ som utför det. "Human Relations School" leder till plattare hierarkier, då man tillåter individen större eget ansvar och inte behöver kontrollera arbetet i detaljnivå. Den bygger också på en mer human syn och uppmanar till sociala relationer mellan individer. Företagets värderingar som till stor del handlar om mänskliga värderingar passar därför väl in i denna modell. 

Företagets värderingar hålls hårt på. Det är svårt att införa vissa typer av förändringar som t.ex. att förändra företagets kommunikationsflöde. Detta eftersom kommunikationsflödet finns beskrivet inom värderingarna som vill uppmuntra direkt kommunikation. Införande av nya system kan även vara trögt, då man behöver lära upp personal. De förändringar man vill införa måste därför motiveras väl då det finns ett system som redan fungerar. Andra typer av förändringar som inte berör dessa värderingar är mycket lättare att införa, t.ex. marknadsanpassningar som görs ständigt.

Ännu ett exempel som passar in i "Human Relations School" är hur företaget hanterar feedback. Personligen tycker vår chef att ett bra sätt att få feedback är att själv lämna feedback, eller att uttrycklingen be om det. De ger ofta varandra feedback naturligt efter möten med kunder. Detta passar i modellen för att feedback inte bara sker uppifrån och ned utan även i andra riktningar. Framför allt lämnas feedback i sidled mellan personer i liknande roller.

- Balans mellan arbete och privatliv

Hon är nöjd med hur det fungerar just nu, men tycker att det är hektiskt som chef. Det är svårt att styra arbetstiderna. Det var lättare när barnen var små, och behövde hämtas på dagis. Då kunde hon släppa arbetet vid dagisgrinden. Hon tycker att det är lättare om man håller på med aktiviteter, så att man har fasta tider och kan släppa arbetet och göra något annat. Man får anstränga sig för att verkligen göra bara det man har framför sig; t.ex. att komma hem och klappa katten, och bara tänka på att klappa katten. Hon försöker bli färdig med det som ligger i huvudet när hon arbetar innan hon går hem på kvällen. När hon kommer hem så lägger hon undan mobilen och försöker hålla sig ifrån datorn. Hon har satt upp lediga stunder då man inte får arbeta. Fredagkvällar och lördagar är heliga, och hon försöker att inte arbeta på söndagar.

Dock kan det bli lite väl intensivt som chef och det gärna hade kunnat få vara lite lugnare. Hon är mån om att saker blir bra, men genom prestation så skapar hon mer arbete åt sig själv. Däremot så är arbetet intressant då det ändå är varierat. Det framstod att hon mer var intresserad av de intressanta arbetsuppgifterna än att göra karriär. I framtiden skulle hon även kunda tänka sig att göra något helt annat.

Reflektion:

* vi förväntade oss att arbetet är så flytande att gränsen mellan arbete och privatliv är svår att upphålla
* inga provisioner, oväntat, inga karriärsmorötter - de vill ha personer som vill utföra själva uppgiften
* ericsson frikostiga med kurser, intressant att hon ändå blev så välutbildad från dem
* teori om att ericsson gör så eftersom de varit med länge så kommer det från tiden då man inte hade så hög utbildning, företagen förväntades vidareutbilda de anställda
* eller så är det så att arbetet i sig är så kunskapskrävande att det ständigt krävs utbildningar, för att hållas uppdaterat och hålla intresset vid liv, inlärningen igång
* 

