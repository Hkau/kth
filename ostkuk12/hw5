Diskussionsfrågor till träff 5, Peter Boström

# 1) Bricks text som individen i samhället tar upp en hel mängd företeelser som författaren tänkt
#    det kan vara bra för en australiensk läsare att känna till. Vilka av de här sakerna är sådant
#    som du kanske inte hade tänkt på om du stött på dem i verkligheten? Vilka hade kunnat
#    ställa till med kommunikativa missförstånd? I vilken utsträckning är det här saker som man
#    kan anpassa sig till bara genom att ”ta seden dit man kommer”? Besvara de sista två frågorna
#    också efter att ha läst Lins artikel om kinesiskt ledarskap!

Som sagt förra gången är hur man lägger upp uppsatser och att deras sätt att skriva uppsatser inte
nödvändigtvis är sämre. Viktigt dock är deras subtila skillnader, att de inte explicit ställer
frågor utan att frågor om man kan skippa lektionen är underförstådda när man har förklarat
omständigheterna. Det är viktigt att veta att familjen prioriteras över plikten med arbete osv.
Andra skillnader som hur mycket man ber om ursäkt, tackar och sådant är annorlunda, men inte något
som ger direkta konflikter, så det är "mindre viktigt". 

Att ta seden dit man kommer är nog viktigare för amerikaner i kina än kineser i USA. Det känns som
att vi i västvärlden har lättare att acceptera att situationen är annorlunda, medan vi har lättare
att acceptera kulturella skillnader.

# 2) Ett sätt att lära känna en kultur kan vara genom dess konst och litteratur. Läs novellerna från
#    Kina och Japan och fundera på 1) exempel på vad man kan lära sig genom att studera
#    texterna; 2) i vilken grad det som beskrivs verkar stämma med de bilder ni själva skapat er av
#    Kina och Japan och 3) potentiella problem med kulturanalyser av en enskild författares verk.

Man kan lära sig att samhället är väldigt inriktat på heder och skam. Kvinnan i berättelsen indikerar
t.ex. att hon kräver att någon att männen dör för att inte båda ska se hennes skam. Det intryck jag
har fått från båda kulturerna är att de båda är hederskulturer, så det stämmer överrens ganska väl.
Dock är det klart att sagor kan vara mer överdrivna, vi har även vi ett arv av våldsamma sagor som inte
alls behöver stämma överrens med hur vi ser på saker. För att dra några slutsatser, behöver man läsa
mycket mer sagor, och det ger förmodligen mer en kontext till de observationer som man annars kan göra
snarare än att man kan utläsa hur saker och ting företer sig.

Problem med att analysera en enskild författares verk är att det är väldigt farligt. Slutsatser och
generaliseringar kommer då att dras från den författarens redan begränsade eller generaliserade
skildring. I någon mån försvinner information i två steg då. Analyserar man flera olika verk så är
möjligheten större att man får med en helhetsbild.

# 3) Diskutera värdet av sådana interkulturella guider som Kiss, Bow, or Shake Hands: Japan och
#    artikeln ”American-Japanese Negotiations” utifrån tidigare diskussioner och övriga artiklar
#    som ni läst under kursens gång!

Det viktigaste när man läser dessa artiklar är att ta dem med en väldigt stor nypa salt. Se till
att oavsett vara flexibel och uppmärksam, det är nog enklast att bara inte ta för mycket plats.
Man ska inte ha för mycket förtroende för guiden. Sedan ska man inte dra alla över en kam, individen
varierar väldigt mycket.

Eftersom dessa guider ska vara korta och säga saker mer definitivt så blir de också i någon mån
sämre. Hårt dragna generaliseringar görs för att säga mer än vad man nödvändigtvis kan göra. Ett
exempel skulle vara analysen som gjordes tidigare på kinesiska studenter. Dessa målas oftast upp
som en homogen grupp, fast analysen som gjordes fann att kinesiska studenters studieteknik ofta
hörde till två läger istället för ett. Tar man dock med för mycket av detta i guiden så blir den
alldeles för krånglig.

# 4) Vilken annan fråga är intressant att ta upp till diskussion kring veckans föreläsning och
#    läsning?

Jag tycker det är intressant att man i kulturguider ofta tar upp hur man ska anpassa sig till
landet dit man kommer. Läser de liknande guider för västerländsk kultur? Är de flexibla att
anpassa sig till oss på samma sätt?
